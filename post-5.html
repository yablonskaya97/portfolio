<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>«Спимо одягнені та в шапках»: у Кривому Розі два будинки майже місяць без опалення та води – Портфоліо Яблонської Олександри Юріївни</title>
    <link rel="preconnect" href="https://fonts.googleapis.com">
    <link href="https://fonts.googleapis.com/css2?family=Outfit:wght@300;400;500;600;700;800&family=Space+Grotesk:wght@400;500;600;700&display=swap" rel="stylesheet">
    <style>
        body { font-family: 'Outfit', sans-serif; line-height: 1.6; color: #333; background-color: #f8f9fa; margin: 0; padding: 20px; }
        .container { max-width: 800px; margin: 0 auto; background-color: #fff; padding: 30px; border-radius: 8px; box-shadow: 0 4px 10px rgba(0,0,0,0.1); }
        .article-header { border-bottom: 1px solid #eee; margin-bottom: 20px; padding-bottom: 20px; }
        .article-title { font-family: 'Space Grotesk', sans-serif; font-size: 28px; font-weight: 700; margin: 0; }
        .article-meta { color: #777; font-size: 14px; margin-top: 10px; }
        .main-image { width: 100%; height: auto; border-radius: 8px; margin-bottom: 20px; }
        .article-content p { font-size: 16px; margin-bottom: 1.5em; }
        .article-content img { max-width: 100%; height: auto; border-radius: 8px; display: block; margin: 20px auto; }
        .back-link { display: inline-block; margin-top: 30px; padding: 10px 20px; background-color: #6366f1; color: #fff; text-decoration: none; border-radius: 25px; font-weight: 600; transition: background-color 0.3s; }
        .back-link:hover { background-color: #4f46e5; }
    </style>
</head>
<body>
    <div class="container">
        <header class="article-header">
            <h1 class="article-title">«Спимо одягнені та в шапках»: у Кривому Розі два будинки майже місяць без опалення та води</h1>
            <div class="article-meta">16 Листопада, 13:41</div>
        </header>
        <img src="assets/post-5/photo_2024-11-16-13.39.13.jpeg" alt="Головне зображення статті" class="main-image">
        <main class="article-content">
            <p><strong>У будинках на 200-річчя Кривого Рогу, 2 та Покровській, 1 суцільна катастрофа. З початку жовтня у квартирах знизився тиск води, а потім її взагалі не стало на верхніх поверхах. Пускові роботи з опалення тут розпочинали ще з 1 листопада, однак в оселях досі холодно, кажуть люди.</strong></p>
            <p>Після того, як у квартирах почало зникати водопостачання, мешканці виявили у підвалах затоплення. Після численних заявок на «Кривбасводоканал» та контакт-центр 1520 жителям відповіли:<em> «Ніхто нічого робити не буде, поки не знайдете причину затоплення».</em> Фахівців також не прислали. Люди самостійно знайшли фекальний насос та почали відкачувати воду в чотирьох підвальних приміщеннях, після чого виявилось, що з-під першого під’їзду будинку на 200-річчя Кривого Рогу, 2 б’є ключем вода. <strong>У деяких місцях рівень води сягає пів метра.</strong></p>
            <p>Знайшовши причину затоплення, мешканці знову звернулися до водоканалу та на всі можливі гарячі лінії, а 15 листопада навіть написали скаргу до Саксаганського районного виконкому. Крім того, з 6 листопада подавали заявки на підвоз діжки з водою – однак її привезли лише через пʼять днів.</p>
            <p>«Люди сидять без води вже три тижні, ніхто нічого не робить. У «Кривбасводоканалу» є обов’язок – надати якісну послугу, дати воду в необхідному об’ємі та з необхідним тиском у кожну квартиру. Ми платимо гроші, ніхто нічого не робить, все просто ігнорується», <strong>– скаржиться мешканець Павло.</strong></p>
            <p>Проблема з водою тут не вперше: люди розповідають, що все літо також були підтоплення, проте порив усунули тільки після того, як травмувалася жінка. Цікава ситуація і в будинку поруч, на 200-річчя Кривого Рогу, 1. Біля будинку затопило люки: в «Кривбасводоканалі» сказали, що заявка вже виконана, а порив усунули, однак вода з них ллється й досі.</p>
            <p>З 1 листопада<strong> додалась ще й проблема з опаленням.</strong> У будинках в одних із перших на мікрорайоні подавали теплоносій, але так і не запустили. Через тиждень, 8 листопада, приїхали представники «Теплоцентралі» для встановлення причини відсутності тепла, і відтоді – тиша.</p>
            <p>«У нас цей район вже весь із опаленням. Тільки єдиний наш дім без нього. Будинок вже 16 днів без тепла, бо не можуть знайти бригаду і розкрутити ті дві засувки, щоб дати опалення на цей будинок. Бабусі мерзнуть, діти мерзнуть. Одягнені, в шапках спимо, палимо газ та електроенергію. Ніхто нічим не може допомогти. Скільки це можна терпіти?» <strong>– кажуть обурені мешканці.</strong></p>
            <p><img src="assets/post-5/photo_2024-11-16-13.39.14-1.jpeg" alt=""></p>
            <p><img src="assets/post-5/photo_2024-11-16-13.39.14.jpeg" alt=""></p>
            <p><img src="assets/post-5/photo_2024-11-16-13.39.15.jpeg" alt=""></p>
            <p><img src="assets/post-5/photo_2024-11-16-13.39.16.jpeg" alt=""></p>
            <p><img src="assets/post-5/photo_2024-11-16-13.39.17.jpeg" alt=""></p>
            <p><img src="assets/post-5/photo_2024-11-16-13.39.18.jpeg" alt=""></p>
        </main>
        <a href="index.html" class="back-link">← Повернутися на головну</a>
    </div>
</body>
</html> 